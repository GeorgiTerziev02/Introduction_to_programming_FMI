## Задачи

**1.**  Да се напише програма, която прочита от стандартния вход число N и след него N на брой цели числа. Програмата да отпечатва числата в обратен на въвеждането им ред.

**Пример:**

Вход:
```c++
5
1 8 3 10 5
```

Изход:
```c++
5 10 3 8 1
```

**2.**  Да се напише програма, която приема 2 масива от цели числа с произволна големина, както и число К. Програмата да връща нов масив, за който е заделено точно количество памет, който да е съставен само от числата, съдържащи се в двата масива, които се делят на К.

**Пример:**

Вход:
```c++
4
2 4 5 8
5
3 16 7 9 10
2
```

Изход:
```c++
5
2 4 8 16 10
```
**3.** Да се напише програма, която приема масив с произволна дължина и цяло число K и връща нов масив, за който е заделено точно количество памет, в който всички елементи са изместени циклично K позиции надясно.
 
 **Пример:**

Вход:
```c++
[1 2 3 4 5]
2
```
Изход:
```c++
[4 5 1 2 3]
```
**4.** Да се напише функция, която приема масив с произволна дължина и връща нов масив, за който е заделено точно количество памет, който е съставен само от елементите, които се делят на поне 1 от съседите си.

**Пример:**

Вход:
```c++
[5 10 20 4 2 7]
```
Изход:
```c++
[10 20 4 2]
```

**5.** Да се напише функция, която приема 2 символни низа и връща нов символен низ, за който е заделено точно количество памет, който представлява конкатенация на малките букви в първия с главните във втория.

**Пример:**

Вход:
```c++
abcAGHp
mnAHGT5saP
```
Изход:
```c++
abcpAHGTP
```

**6.** Да се напише функция, която приема символен низ, и връща нов низ, за който е заделено точно количество памет, в който са премахнати всички повтарящи се символи.

**Пример:**

Вход:
```c++
aklahk3g*5ggkkks
```
Изход:
```c++
lh3*5s
```

**7.** Да се напише функция, която приема символен низ, масив от цели числа с произволна дължина, представляващи позиции в символния низ, и символ S. Функцията да връща нов символен низ, за който е заделено точно количество памет, в който на всяка една от дадените позиции е вмъкнат символът S.

**Пример:**

Вход:
```c++
Hi here nice o mee you.
[3 13 18]
t
```
Изход:
```c++
Hi there nice to meet you.
```

**8.** Да се напише функция, която приема стринг с произволна дължина и връща като резултат нов стринг, за който е заделено точно количество памет, представляващ конкатенацията на първата и последната дума от подадения, като двете думи да са разделени с интервал.

**Пример:**

Вход:
```c++
Hello hi hey
```
Изход:
```c++
Hello hey
```


**9.** Напишете функция, която приема масив и връща масив от масиви, на който елементите му са всички непразни подмасиви на дадения. (Нито един от масивите не трябва да заема повече от нужната големина)

Вход: 

```c++
[1, 2, 3]
```
Изход:

```c++
[1], [2], [3], [1, 2], [2, 3], [1, 3], [1, 2, 3]
```

**10.** Напишете функция, която приема масив от цели числа и цяло число и елемент на масива. <br />
Функцията да преподрежда елементите, така че всички по-малки елементи от подадения да са в ляво от него, а всички по-големи - в дясно. <br />
(Забележка: Задачата да се реши с помощта на допълнителен масив - същестува и решение без допълнителна памет (Hoare's partition, Lomuto partition и други), но то не се изисква)

Вход: 

```c++
[1, 5, 6, 3, 0, -1, 2, 9, 7]
3
```
Изход:

```c++
[1, 0, 2, -1, 3, 6, 5, 9, 7]
```

**11.** Напишете функция, която приема като параметър два едномерни сортирани целочислени масива с елементи от тип int и връща като резултат трети масив (който съдържа всички елементи на двата масива без излишно заделена памет), който също е сортиран.
Това че масивите са предварително сортирани какво ни помага да подходим по-елегантно към задачата?
